---
nimi-suli: toki mun tu
jan-pali: jan Ke Tami
tags:
  - musi
---
o lukin. mi pana e nimi sama lon nasin tu. ni li ante e toki a. nimi li awen sama. taso toki li kama ante.

{{{sitelen "0023sewi_earth_and_moon-1200x1186.png" "0023sewi_earth_and_moon-1200x1186.png"}}}

mi wile lukin e mun lon pimeja.  
suli li ken e weka.  
lukin mi tu li lukin e ma.  
taso noka li awen lon mun  
li weka tan ma.  

mi en sina li lon poka ala  
li ike tawa mi tu lon tenpo pini.  
toki en toki ala la ale li sama.  
suwi poka pi mi tu li kama e pilin suli jaki.  
o lon ala mi.  

ma li weka tan mun mi la  
sina awen weka.  
sina la mi pilin ike.  

mi wile lukin e mun.  
lon pimeja suli li ken e weka lukin.  
mi tu li lukin e ma taso.  
noka li awen lon.  
mun li weka tan ma.  

mi en sina li lon poka.  
ala li ike tawa mi tu lon tenpo.  
pini toki en toki ala la ale li sama suwi.  
poka pi mi tu li kama e pilin suli.  
jaki o lon ala mi.  

ma li weka tan mun.  
mi la sina awen.  
weka sina la mi pilin ike.  
